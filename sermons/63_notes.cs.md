---
layout: sermon
sermon_id: "63"
lang: cs
version_name: Czech original
title: Notes
---

## POZNÁMKY

471

### I.
Husova Postilla, Vyloženie svatých čtenie nedělních, jak ji sám autor
nazývá, vyšla tiskem třikrát v 16. století. První její tisk je z roku 1563,
kdy byla vydána "v slavném říšském městě Nornberce" u Jana Montana
a Oldřicha Neybera. Měla titul "Postilla svaté paměti M. Jana Husi,
mučedlníka božího, na evangelia, kteráž se čtou přes celý rok. K nížto
přidané jsou mnohé jiné knihy téhož M. Jana Husi, kteréž jsou ještě
nikdy nebyly imprimované, a již nyní teprv na světlo jsou vydané.
MDLXIII." Tento tisk má předmluvu z pera Husova, která je i v tomto
našem vydání hned ira počátku, pak předmluvu tiskařovu, po níž
následuje další předmluva Husova, která je v našem vydání připojena
za "Ukazadlem". Dále zde vidíme obraz Mistra Jana Husa na hranici,
zdobený nahoře nápisem latinským a dole doprovozený českými verši.
V tomto prvním tisku jsou připojeny ještě jiné Mistrovy spisy. Postilla
zabírá prvních 145 stránek. Je na ní zajímavé to, že její text nejvíce
odpovídá musejnímu rukopisu. Roku 1564 byla Postilla znovu vytištěna
neznámo kde, asi v Německu, a roku 1592 vyšla ještě jednou v
Norimberku; to jest ovšem pouze vydání obálkové.
Po dlouhé piestávce byla vydávána znovu teprve v novější době. Karel
Jaromír Erben, jako "ředitel archivu a jiných úřadů pomocných Pražslkého magistrátu", vydal v letech 1865, 1866 a 1868 s vydatnou
pomocí ruských přátel 'Mistra Jana Husi Sebrané spisy české", a to ve
třech dílech. Postilla je II. dílem těchto Spisů, Text Erbenova vydání je
pořízen "z rukopisu na papíře ve fol. z roku 1414, v blibliotéce musejní
v Praze", jak sám za titulním listem poznamenává. Je to t. zv.
Horčičkův rukopis, zvaný po akademickém malíři Františku Horčičkovi,
jemuž jednou náležel, a je podrobně rozepsán v Bartošově Soupise ruk,
Nár. musea I, 195-6. Má značku IV C 18 a obsahuje 233 listů, z čehož
na Postihu připadá 196 listů, kdežto na ostatních listech jsou ještě jiné
Husovy spisy. Přepis Postilly dokončil Zikmund z Domažlic 24.
listopadu 1414. I když je to co do rozsahu rukopis nejzachovalejší,
přece jen v něm chybí část 4. čtení. Erben tuto mezeru doplnil z
rukopisu Národní a universitní knihovny v Praze XVII A 11. Tuto
okolnost poznamenává pod čarou na str. 20. Vedle zmíněných rukopisů
měl v ruce ještě rukopis Budyšínský, jak praví III, 329, u něhož však
zase chybí konec. Jsou to tedy jen tři rukopisy, jichž použil pro text
svého vydání. Z tisků mu při této práci ještě sloužilo k srovnání
norimberské vydání z roku 1563.
Po přestávce delší třiceti let se Postilla dočkala dalšího tisku, a to roku
1900 v pěkné úpravě Václava Flajšhanse, který ji však převedl do nové
češtiny. Jsou k němu připojeny ilustrace Ladislava Nováka. Je to
vydání bibliofilské a vyšlo nákladem J. R. Vilímka v Praze.

A tu na začátku století následovala poměrně rychle za sebou vydání
další.
Roku 1904 začal Flajšhans v spolupráci s Milanem Svobodou vydávat
první řadu Husových spisů, do níž pojali Husova díla latinská ve třech
svazcích v překladu Svobodově. Druhá řada, která pokračovala záhy
potom (rok vydání v ní není uveden), obsahuje rovněž tři svazky, do
nichž byly pojaty spisy české. Posledním svazkem je Postilla, opětné
uvedená v novou češtinu. Nakladatelem byl J. R. Vilímek v Praze.
Brzy potom, roku 1906, vydal ji František Žilka přepsanou novým
pravopisem a opatřenou poznámkami.
Naše vydáni je teprve o s m ý m, ač si právě tento Husův spis zasloužil
jistě větší pozornosti.
Pokud jde o rukopisy Postilly, o její překlady do latiny a němčiny, i o
literaturu, která se jí týká, mohu upozorniti na Literární činnost M. J.
Rusi (Praha 1948) od F. M. Bartoše (str. 110-1). Odtud jen uvádím, že
mimo tři rukopisy užité Erbenem máme dnes ještě tři jiné rukopisy
souvěké a několik zlomkovitých. Filolog, jenž by z nich ze všech sestrojil
znění, jak asi vyšlo z ruky Rusovy, se dosud nenašel.


### II.
Jestliže tedy od posledního vydání Postilly uplynulo takřka půl století,
je vzhledem k závažnosti a zajímavosti této Rusovy práce přirozené, že
byla pociťována potřeba, aby vyšla znovu. Po novém vydání je právem
voláno nejen odborníky, kteří používali dosud vydání Erbenova, jež je
však dnes již také hledanou vzácností, ale i lidový český čtenář by rád
zase měl v ruce její nový tisk. Proto se Komenského fakulta odhodlala k
nové edici reformátorových spisů a začala ji právě Postillou.
1. Jestliže jsme chtěli vyhovět čtenáři z širších kruhů i odborníku, stáli
jsme před otázkou, jak má nové vydání Postilly vypadat? Má to být
kritické vydání, které by mělo zřetel ke známým rukopisům a tiskům?
Již v předmluvě praví F. M. Bartoš, že takové vydání má nyní za úkol a
v programu Česká akademie. Ale to by bylo vydání přístupné toliko
vědeckým pracovníkům. Jsme přesvědčeni, že bychom nevyšli vstříc
obecné poptávce, kdybychom se pokusili o pořízení kritického textu.
Dále jsme se tázali, zda by nebylo záhodno vydat Postillu v překladu do
moderní češtiny. Uvědomili jsme si však, že by muselo jíti o překlad,
nikoli jen o pouhý přepis nebo převod, tedy o pečlivou práci
filologickou, která by ostatně nemohla zase uspokojit odborníky.
Rozhodli jsme se tedy pro střední cestu a vydáváme Erbenův text.
Domníváme se, myslím, právem, že čtenář ze širších vrstev, který po
Postille sáhne, celkem pochopí starou češtinu, zvláště vezme-li na
pomoc slovníček staročeských výrazů, který jsme sestavili a připojili k
tomuto jejímu vydání. Je pořízen podle výborného Slovníku k českým
spisům Husovým od Karla Nováka, který vyšel v Archivu pro

lexikografii a dialektologii nákladem České akademie véd a umění,
Praha 1934. Přihlédli jsme však i k Slovníčku staré češtiny od
Františka Šimka, Matice česká - Orbis, Praha 1947. Na druhé straně
může našeho vydání použít i náročný odborník, který dosud pracoval s
vydáním Erbenovým, než se dočká vydání České akademie. Při
přejímání Erbenova textu jsme ponechali i jeho úpravu, hlavné
interpunkci, a po jeho způsobu jsme umístili "Ukazadlo" vzadu a na
okraji jsme ponechali odkazová písmena, jakož i ' Dodavek", který obsahuje jiné kázání na čtení 46. podle Postilly z roku 1563.


### III.
2. Vynechali jsme však p o z n á rn k y p o d č a r o u, které uvádí
Erben. Připojujeme je teprve nyní. Jsou to: Na str. 20., řádka 7. shora
(str. 32., ř. 20. shora našeho vydání) k slovu "jenž" v předposlední větě
textu čtení: "Tuto v rkp. musejnim vytržen list, i nahrazen jest z rkp.
cís. veř. bibliotéky XVII. A. II. až po slova "(dósto)jenstvie vyznává Jan,
řka" na str. 22" (str. 34., ř. 8. zdola našeho vydáni). Na str. 142., ř. 2.
zdola (naše str. 164., ř. 2. shora ) k slovům "božielro těla" poznamenává
pod čarou: "Tuto připsáno nad řádkem rukou pozdější a jiným
černidlem: "a jeho krve svaté," kterýchžto slov sice rukopis c knihovny
také nemá." Na str. 143. ř. 3. shora (naše str. 164., ř. 6. shora) k
slovům "Augustina svatého" dole poznamenává: "Celé toto místo o
svědectví S. Augustina v rukopisu musejním přetrženo jest hustě
černidlem, aby se nemohlo čísti; v Postillách pak tištěných pohřešuje se
celý článek, zde pod "Sedmé" uvedený. Tyto změny pocházejí patrné od
utkrakvistův, jimž ta místa nebyla vhod." Na str. 160. É. 6. shora (naše
str. 182., ř. 2. shora) k slovům "ten kacieř" Erben uvádí: Co tuto i jinde
položeno v závorkách [ 1, psáno jest v obou rukopisích, musejním i cis.
veř. bibbliotéky, mezi řádky, aneb i po straně." U slova "širocě" na str.
336. ř. 1, shora (naše str. 367., ř. 3. zdola) poznamenává: "Toto kázaní
doloženo jest na konci Postilly této." Na str. 384. ř. 14. zdola (naše str.
419., ř. 8. shora) k slovům "né brž je zamietati" praví dole: "Oba
rukopisové mají: "neb je zamietati," a Postihla tištěná: "neb je zamietá."
"Konečné na str. 411. ř. 12. zdola k slovům: "zlosyny" uvádí: "Oba
rukopisové i tisk mají: zlosynem" (naše str. 447. ř. 15. shora).
3. Pokud jde o b i b 1 i c k é c i t á t y, jsou v Erbenové textu dvojího
druhu, jednak s udáním citace, jednak bez jejího udání. V prvém
případě je obvykle citována biblická kniha latinskou zkratkou s udáním
kapitoly. Hus ovšem neměl dělení na verše, které se objevuje teprve po
práci pařížského tiskaře Roberta Stefana z roku 1551. Proto jsme pro
snazší orientaci čtenářovu v textu doplnili verše. Při názvech knih jsme
ponechali Husovo označení. Jelikož se však v číslování kapitol a veršů
objevují odchylky, zvláště pokud jde o Žalmy, kde se v latinské Vulgatě
liší nejen číslování Žalmů, ale i veršů od číslování jak je známe v

biblích, které jsou čtenáři nejbližší, uvedli jsme v rejstříku vedle
číslování podle Vulgaty také číslování podle Kralické bible z roku 1613.
V druhém případě, kde Hus bibli citoval, avšak citaci nevyznačil,
doplnili jsme ji tím způsobem, že jsme citovanou knihu zpravidla
vypsali česky s připojením kapitoly a verše podle Kralické, takže čtenář
může snadno poznati původní citaci, kterou učinil Hus, a odlišiti ji od
citace námi zjištěné. Mylné citace jsou sice v textu ponechány, avšak v
seznamu biblických míst je uveden odkaz na správnou citaci. Při
citování apokryfických knih jsme se přidrželi Vulgaty. Použili jsme
jejího antverpského vydání z roku 1643, jíž jsme vůbec použili i při
určování míst z knih kanonických.
V připojeném seznamu biblických míst jsou místa citovaná Husem uvedena bez závorky, citace námi vložené jsou v závorkách. Knihy
apokryfické jsou v seznamu řazeny podle české bible (hallské) z roku
1766. Pochybné citace jsme označili otazníkem.
4. Vedle množství biblických citátů uvádí Hus mnoho c i t á t ů z c í r
k e v n í c h o t c ů a s p i s o v a t e 1 ů. Jejich správnost a původnost
jsme nezjišťovali, to by patřilo spíše do kritického vydání, avšak ve
jmenném seznamu jsme uvedli jména se stručnými údaji.
5. Protože Hus mé1 při svém způsobu kázáni přirozeně vztah k
poměrům, v nichž žil, připojujeme i seznam výraznějších d o b o v ý c h
n a r á ž e k, které zvláště mohou čtenáře zajímat.
6. Taktéž uvádíme i seznam míst, kde Hus činí z m í n k y o s o b ě
nebo kde odkazuje na s v é s p i s y.
7. V ě c n ý s e z n a m nepřipojujeme a ponecháváme "Ukazadlo", které
autor sám sestavil.
8. Konečně připojujeme prve zmíněný s 1 o v n i k staročeských výrazů.
V naději, že čtenář i badatel budou míti porozumění pro možné
nedostatky, které se vloudí i do nejpečlivější práce, přejeme tomuto
vydáni Husovy Postilly, aby bylo všemi laskavě přijato a aby četba této
vzácné knihy přinesla každému hojný užitek.
Prof. dru F. M. Bartošovi děkuji bratrsky za cenné rady a pokyny, jimiž
tuto práci ochotně provázel.
V Poděbradech v květnu 1952.
J. B. J e s c h k e.


