---
layout: sermon
sermon_id: 01
lang: cs
version_name: Czech original
translator: Jan Hus
title: SPISY KOMENSKÉHO EVANGELICKÉ FAKULTY BOHOSLOVECKÉ
---
### SPISY KOMENSKÉHO EVANGELICKÉ FAKULTY BOHOSLOVECKÉ

ŘÍDÍ
F. M. BARTOŠ, F. M. DOBIÁŠ, J. L. HROMÁDKA,
V. SOBOTKA
ŘADA A

s v. x x.

PRAHA 1952
KOMENSKÉHO EVANGELICKÁ FAKULTA
BOHOSLOVECKÁ

MISTR JAN HUS

POSTILLA
VYLOŽENIE SVATÝCH ČTENÍ NEDĚLNÍCH

PODLE ERBENOVA VYDANÍ
S ÚVODEM F. M. BARTOŠE K TISKU PŘIPRAVIL J. B.
JESCHKE

1952
KOMENSKÉHO EVANGELICKÁ FAKULTA BOHOSLOVECKÁ
V PRAZE

5
Komenského fakulta zahajuje tímto svazkem obsáhlý výbor ze
slovesného díla M. J. Husa, rozpočtený asi na 8-10 svazků, který by
nahradil podobný výbor V. Flajšhanse a Milana Svobody, vyšlý před
necelým půlstoletím a dávno zmizelý z trhu. Jako tento výbor nechce
ani náš podávat spisy Husovy ve vydání kritickém a soutěžit tím s
úkolem a programem Komise pro vydávání pramenů k dějinám
náboženského hnutí v Čechách v 14. a 15. stol. při České akademii,
která vydala 1903-20 prací V. Flajšhanse a V. Novotného čtyři
svazky Husových děl. Naším úmyslem je zpřístupnit hlavní spisy
Mistrovy široké veřejnosti, tedy latinské v překladě, české v
transskripci; zde se odchýlíme od Flajšhanse, který překládal Husa
do moderní češtiny, a přidržíme se jako vzoru K. J. Erbena, jehož
vydání českých spisů Husových bude naším základem. Kritické
vydání těchto spisů je dnes ještě vzdálenější uskutečnění než v
letech šedesátých, a to pro početnost a odchylnost rukopisů, v nichž
se dochovaly. Erben vzal proto za základ nejlepší rukopis a pominul
odchylky rukopisů ostatních a znění jím sestrojené vyhovuje v
podstatě dodnes. Naše vydání obnovuje takto pokus mladého F.
Žilky, pozdějšího profesora a chlouby naší fakulty, jeho úpravu
vydání Erbenova z r. 1902. O podrobnostech naší úpravy hovoří
vydavatel sám v doslovu.
Nejdříve zamýšlíme vydat spisy české, u nichž se potřeba vydání
jeví nejnaléhavější. Proti spisům latinským, většinou starším, je jich
daleko méně, ale mají proti nim velikou přednost. Kdežto spisy
latinské jsou psány kněžstvu nebo inteligenci, prošlé universitou,
spisy české psal M. Jan pro lid. Vznikly namnoze ve vyhnanství,
mimo Prahu, a Hus je psal stejně pro své nové posluchače
venkovské jako pro posluchače betlemské, od nichž byl odtržen, ale
s nimiž zůstal důvěrně spiat až do tragického konce života.
Vzpomínal jich vděčně ještě tváří v tvář smrti a dal je pozdravovat
jako své doktory, ty krejčí, ševce a písaře, od nichž se neváhal učit
neméně než od svých. učitelů universitních. České spisy zakládají
také Husovu slávu jako klasika nejen české reformace, ale i naší
literatury. Mají proto v dějinách našeho národa již skvělou tradici a
vykonávaly mocný vliv na celá jeho pokolení. O tom připomeňme
svědectví, které nad mnoho jiných vystihuje mravní sílu, jakou jsou
nabity, a jež má váhu zcela neobyčejnou již osobností svého
původce. Je to Z. N e j e d 1 ý. „Již jako chlapec," vyznal 1919 ve
spisku Hus a jeho pravda, „dostal jsem do ruky Erbenovo vydání
Husových spisů, a nejenže jsem je ihned a s chutí přečetl, ale staly
se mi od té doby nejmilejší snad knihou, s níž jsem se již nikdy
nerozloučil. V každé době svého života čítal jsem v těchto třech
svazcích jako v nejlepším svém evangeliu, v němž jsem na všecky

otázky, jež mě kdy tísnily, nalezl odpověd, a to odpověď
osvobozující. Z nich jsem st- učil ctíti povinnosti života, chápati smysl
boje za pravdu, poznávati mravní povinnosti člověka i tak mnoho
jiného, co teprve člověka činí člověkem. Ale i když jsem trpěl zcela
zvláštními, dobovými pochybnostmi, nalezl jsem vždy nejlepší posilu
v Husových spisech. A tak i v mínulých právě letech nejhlubšího
útisku a ponížení znovu jsem otvíral tyto knihy a nalézal v nich
místa, jež jakoby byla přímo dnes psána, pro dnešní naše lidi." Tolik
Z. Nejedlý.
Výbor zahajujeme Českou postilou, nejzralejším spisem
Husovým, jak uznal sám přísný katolický soudce M. Jana Jan
Sedlák. Je to jeho poslední velké dílo, dopsané ve vyhnanství na
hradě Kozím 27. října 1413, a je to závěr jeho mnohaletého díla
kazatelského, kterým toto dílo vyvrcholuje. Po dvanáct let svého
působení v Praze, od vysvěcení na kněze v létě 1400 až do odchodu
do vyhnanství v říjnu 1412, byl Hus horlivým kazatelem, jenž svá
kázání také vydával na veřejnost. Hned v prvém roce svého
kazatelství sebral žeň tohoto roku ve sbírku, a když se dostal v
březnu 1402 na kazatelnu betlemskou, činil tak potom nejspíše
skoro každý rok; z posledních pěti let máme takovou postilu z
každého roku, z dřívějších šesti zatím aspoň tři a vedle toho ještě
zvláštní sbírku kázání svátečních. Léty nabývají postily rozsahu i
ceny. Zvláště z nich vyniká veliká postila z r. 1410-1411, t. zv.
Betlemská kázání. Tato postila, psaná jako všecky uvedené
latinsky, byla, jak se zdá, hlavní pomůckou Husovou, když se
někdy v létě 1413, snad ještě v Praze, kde byl zdržen do července
pokusy dvora o jeho smíření s církví, rozhodl zpracovat ona latinská
kázání v naši Postilu. Z práce té byl asi potom dosti vyrušován
činností kazatelskou, kterou konal v širém okolí svého útočiště,
hradu Kozího u pozdějšího Tábora. Teprve podzim dovolil mu dílo
dokonat.
Své předlohy se Hus přidržel místy doslovně, to zvláště asi, kdy
mu nevybylo dosti času, přece však je Česká postila rázu značně
jiného. Postily latinské podávají zpravidla pouhé náčrtky neb osnovy
a jsou psány slohem téměř stenografickým. Jsou psány kněžím a
často tu najdeme pokyn: „Rozved, jak dovedeš!" Postila naše je
psána pro lid. Přidává proto to, co Hus v latinských, sbírkách
většinou potlačil, úvahy a vzpomínky osobní. Jsou rázu namnoze
obranného, ale i útočného. To je odraz zápasu, z něhož dílo vzrostlo
a který v době, kdy je psáno, dostupuje vrcholu. Již od října 1412 je
Hus psancem. Byl slavnostně vyloučen z církve a postižen jejím
prokletím hned 1410, ale ochrana krále Václava IV. způsobila, že
velký ten úder zůstal na papíře. Avšak Husovo vystoupení proti kramaření odpustky v červnu 1412 pohněvalo náladového panovníka
tak, že se od Husa navždy odvrátil a jemu nezbylo než opustit

Prahu. Propukly tu pouliční bouře, neboť církev mohla nyní přikročit
k provedení klatby až do konečných důsledků, zastavit v hlavním
městě jakékoli bohoslužby, pohřby i křty. Husovi samému zahrozila
smrt, a dvůr, jak sám vzpomíná v Postile, nalehl na něho, aby z
Prahy odešel. Vrátil se potom do Betlema ještě asi dvakrát, ale jen
na zapřenou a asi v červenci opustil město trvale. Husova strana má
již tehdy své mučedníky, a to nejen v Praze, kde za bouře proti
odpustkům padli tři mladí stoupenci Mistrovi rukou kata, ale i na
Moravě. Není jistě divu, že vzpomníky na to na vše zabarvuje v
Postile trpkost a rozhorlení a že mezi klidnými výklady biblických
textů čteme znovu a znovu obrany vlastního postupu proti odpůrcům, cit to je již zemřelý arcibiskup Zbyněk z Hazmburka, doktoři
theologické fakulty v čele se starým učitelem Husovým Stanislavem
ze Znojma nebo papežové, ano že tu čteme jednou dokonce
několikastránkový obranný výklad o klatbě. Bohoslovec tu ustupuje
bojovníku a Postila dává nám možnost představit si Husa na
kazatelně, jak skutečně kázal a bojoval. Bojuje nejen za sebe, ale i
za drahý svůj Betlém, když je chrám postižen klatbou, že se tam
zpívají při bohoslužbách duchovní písně. To vše dodává Postile
živosti, jaké nedosahuje ani jediná - z četných Husových postil
latinských.
Ale to není jediná přednost díla: Nemenší záleží v tom, jak pěkně
zrcadlí Husův opravný program v jeho konečné podobě a uzrání.
Tento program přijal Hus v podstatě od staršího pokolení
kazatelského, od školy Miličovy, ale dal mu jednak vědečtější
výzbroj, jednak jej rozličně domyslil. Onu výzbroj vzal většinou z
předního svého učitele Jana Viklefa. Domyšlení provedl hlavně tím,
že se vrátil k samému Otci naší reformace, Miličovi, zejména k jeho
nesmlouvavému ideálu chudoby kněžstva po vzoru Kristově. Kdežto
však Milič přestával většinou na tom, že hlásal tento ideál vlastním
životem, učinil z něho Hus normu nejen pro sebe, ale i pro všecko
kněžstvo a odchylku od této normy prohlásil jako Viklef za
svatokupectví a tím za kacířství. Poplatky za udílení svátostí (a
tenkrát se platilo i za zpověd) jsou podle Husa svatokupectví a
všechen majetek církve náleží chudým; kněží mají nárok pouze na
stravu a oděv. Tím podtínal betlémský kazatel všecku hospodářskou
moc kněžstva, opřenou o obrovský majetek pozemský, který z církve
činil největšího velkostatkáře v zemi, a ospravedlňoval již to, co
provede husitská revoluce: vyvlastnění církevních statků a tím
dalekosáhlou revoluci sociální. Nebo[ tyto statky, to( jed, který byl
podle středověké legendy vlit do církve, když přijala majetek od
císaře Konstantina, a otrávil všecko křesťanstvo sváry a spory mezi
kněžími, svatokupectvím, pýchou i smilstvem. A proto Hus neváhá
opakovat po Viklefovi: „Psi se rvou o kosi, vezmi kost a přestanou!"
To byla výzva státu, výzva k revoluci. Církev na ni odpověděla

rozvinutím úsilí, aby dostala kletého kacíře do rukou a učinila ho
navždy neškodným.
Když dospěl skoro do polovičky díla, nevěřil Hus ještě, že by jeho
vyhnanství bylo konečným řešením jeho odboje proti církvi. Bude-li
vůle Boží, praví (str. 198), odváží se přece nedbat klatby nad ním
vyhlášené, když uzří k tomu čas, a bude zase kázat; tím rozumí
patrně kázání v Betlemě. O něco později (str. 211) dává této naději
výraz slavným heslem Písma, které se stane heslem revoluce:
Pravda nade všecky věci přemáhá a ostojí na věky. Tato naděje ho
neopustila, ani když dílo dopsal koncem října 1413. Čtyři dny nato
dojednal král Zikmund v Italii s papežem Janem XXIII. svolání
koncilu kostnického a to způsobilo ve věci Husově obrat dosahu
osudového. S všeobecným koncilem církevním se objevil na jevišti
soudce mnohem mocnější, než byl papež, poněvadž byl zdánlivě
zcela nestranný, a Husovi vzata byla rychle jakákoli možnost, aby
se proti němu vzepřel, jako se vzepřel uposlechnout rozkazu
papežova. Celá Evropa byla nyní rozhýbána, aby vynutila vydání
Husa na soud koncilu. Neminul ani rok od dopsání Postily na tichém
hradě Kozím a M. Jan byl na cestě do Kostnice, na cestě, z níž
nebylo návratu.
F. M. Bartoš.
O dochování, vydáních a osudech Postilly, jakož i hlavní
podrobnosti o literatuře jí věnované najde čtenář v poznámkové části
našeho vydání na konci.

11

